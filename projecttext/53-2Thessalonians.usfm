\id 2THESS
\ide UTF-8
\h TESSARONIKE
\rem	language: Ainu
\rem	Iso639-3: ain
\rem	OriginalPublisher: British and Foreign Bible Society
\rem	OriginalTranslator: 
\rem	Last Updated: April, 18th, 2015
\rem	Status:
\rem		Unreleased
\rem		Complete
\rem		Version 1.0
\mt TESSARONIKE
\mt2 UN UTARA OTTA AOMANDE
\mt3 PAUROS NUYE TU IKINNE AN KAMBI

\c 1

\v 1 Pauros newa Sirounos newa Timoteos anak ne chikoro Michi ne Kamui newa Utarapa ne Yesu Kiristo oshiketa an Tessaronike kotan un karisia otta 
\v 2 kambi omande na; Michi ne Kamui newa Utarapa ne Yesu Kiristo orowa no irenga newa itomo echi gusu an na
\v 3 Iriwak utara, oupak an no korachi ramma-kane echi utara gusu Kamui koyaiiraige ash kunip ne, echi iki eishokor-i nuye an no shukup, samata, uwe-utashpa pishno echi iki omap ambe echi obitta gusu aporore 
\v 4 wa an ruwe ne gusu ne na; obitta no okai echi eyaishiporore aekeshke ambe newa aeramchuptekbe uturu echi ki yaiyupupu ambe newa eishokor-i gusu Kamui karisia tumta echi utara gusu chi utara 
\v 5 yaiomonnure ash pakno ne ruwe ne; tambe anak ne Kamui oupeka an koipishi gusu an anukara shirosh ne; gusu ka echi ramushitne hine Kamui moshiri nina kuni oupak no okai utara echi ne sekoro echi esanniyo 
\v 6 an kuni gusu ne na: Kamui erampeutek utara newa chikoro Utarapa ne Yesu Kiristo koro pirika shongo 
\v 7 koitaknu shomoki utara koikemnu hine paraparase abe oma koro kiroro un hauturumbe utara tura kando wano ek Utarapa ne Yesu anukara ita echi ramuchuptekka
\v 8 utara epeka tasa iramuchuptekka wa kore ambe hemhem, aeramchuptekka wa okai echi utara un tura no ashinire ambe hemhem anak ne Kamui tek-samata 
\v 9 oupeka ambe ne nangon na: Shinuma anak koro ashkanne utara onnaigeta anupekte hemhem ki, orowa, nei toho ta (echi nure ash paweteshu ambe aeishokoro okere gusu) obitta no okai eishokoro okere utara orowa no aenushkari kuni gusu ek hemhem ki ita, nei utara 
\v 10 anak ne apacbigoatte kusu ne, Utarapa koro nanuhu newa Shinuma koro kiroro oma nupeki orowa no otusashuishiri pakno akoisamka kusu ne na.
\v 11 Chikoro Kamui anak ne gusu echi anishuk ambe epeka oupak no an utara echi ne hunak sanniyo hine kiroro ani obitta no okai pirikap kon-rusuibe newa eishokor-i iki ikip uweomare kuni ne, ramma-kane echi utara gusu chi utara ne yakka inonno-itak ash ruwe ne;
\v 12 tambe anak chikoro Kamui irenga newa Utarapa ne Yesu Kiristo an nei no, Chikoro Utarapa ne Yesu Kiristo kon reihei echi oshiketa, samata, echi utara Shinuma oshiketa anupekte kuni gusu an ambe ne ruwe ne na. 

\c 2

\v 1 Iriwak utara, chikoro Utarapa ne Yesu Kiristo ek kusu ne a ambe newa Shinuma orun chi utara uwekarapa ash ambe newa gusu echi koramkoro ash ruwe ne;
\v 2 tambe anak Utarapa toho tane an sekorobe gusu iteki echi keutum autumashire tunash, ramat ani ne yakka, itak ani ne yakka, un orowa no aette kambi ani ne yakka, iteki keutum chiukopoyere kuni an ambe ne;
\v 3 nep ne yakka gusu iteki inan guru ne yakka echi kokandamare yan: inambe gusu ne yakun, hoshiki no eyaikoemaka ambe an, samata, nei a chikokatpak ainu, nei a aisamka ambe poho anukara shomoki chiki, nei toho shomo an ruwe ne;
\v 4 nei guru anak ne obitta no okai Kamui aporosep okkeukashi hene ongami kunip okkeukashi hene yairiknare epokbap ne; Kamui kora kenru ta a kane yaikota Kamui ne kara pakno poka iki guru ne ruwe ne.
\v 5 Kuani naa echi tura no ku an rapoketa tap okaibe gusu echi nure ash nisa sekor'ambe echi eshkarun shomoki ruwe he an? 
\v 6 Nei guru yaikota koro pakihi ta anukare kuni ne tane shinuma shinnatush ambe echi eraman ruwe ne. 
\v 7 Inambe gusu ne yakun, ikashpaotte otereke mukkep anak ne tane monraige shiri-ki: ouse nei guru oyake un auk pakno shinnatushbe an ruwe ne.
\v 8 Orowa, okake an koro, Utarapa ne Yesu anak koro paro oma heisepa ani raige wa iki koro ek wa an ambe ani isamka nei ikashpaotte otereke guru anukare kusu ne na;
\v 9 aige, nei utara anak ne kashiaobiuki kuni ne sonep 
\v 10 omap ambe shomo uina nisa ruwe ne gusu, nei guru anak ne Satan iki-hi korachi, usa okai kiroro newa shiroshi newa shunge iyokonnurep, samata, aisamka kuni gusu an utara gusu usa okai kokandama ambe newa oupeka-sakbe koro wa ek ruwe ne.
\v 11 Nei utara anak ne shungep eishokoro kuni ne, tambe gusu Kamui nei utara orun ouhaitap ikichi kuni ambe 
\v 12 omande ruwe ne: tambe anak ne sonep eishokoro shomoki wa oupeka-sakbe enupetne obitta no okai utara akoipishi kuni gusu an ap ne ruwe ne. 
\v 13 Koroka, Utarapa orowa no aomap an iriwak utara, atpake wano Kamui anak ne Ramat at ashkannere ambe newa sonep eishokoro ambe otta echi numge wa kashiobiuki gusu, ramma-kane echi utara gusu 
\v 14 Kamui koyaiiraige kunip chi ne ruwe ne: chikoro Utarapa ne Yesu Kiristo koro nupeki akore kuni ne, Shinuma anak ne chikoro pirika shongo ankushkerai tata otta echi nishuk nisa ruwe ne.
\v 15 Tambe gusu iriwak utara, tumashnu no roshki, orowa, itak ani hene ne ya chi nuye kambi ani hene ne ya aepakashnu oina shikkashima yan. 
\v 16 Tane chikoro Utarapa ne Yesu Kiristo yaikota hemhem un omap wa irenga ankushkerai otusashiri pakno an omaoma ambe newa pirika chipachipa ambe un koropare chikoro Michi ne Kamui hemhem anak ne. 
\v 17 echi koro sambe omaoina hine obitta no okai pirika ikip newa itak otta roshkire kuni akoramkon na.

\c 3

\v 1 Orokeseta, iriwak utara, echi tumta korachi poka, Utarapa koro itak shipiraspa wa anupekte kuni ne, 
\v 2 un gusu inonno-itak ki wa un kore; samata, sambe oheuge newa wen utara orowa no chi utara aouhaitare kuni ne inonno-itak yan; obitta no okai utara anak eishokor-i atte shomoki ruwe ne gusu ne na.
\v 3 Koroka, Utarapa anak ne ikipniukeshbe ne hine echi roshkire hemhem ki, wenbe gusu echi koshiratki hemhem ki kusu ne na.
\v 4 Orowa, echi kashpaotte ash okaibe echi iki shiri okai sekorobe hemhem, echi iki kusu ne sekorobe ka hemhem, echi utara gusu Utarapa oshiketa eishokoro ash ruwe ne.
\v 5 Utarapa anak ne Kamui omap-i otta hemhem, Kiristo gusu an yaiyupupu ambe otta hemhem echi koro sambe tura kuni akoramkon na. 
\v 6 Orowa, iriwak utara, un orowa no akoropare oina korachi shomoki wa uottumashi apkash pishno okai iriwak wano yai-shishire kuni, chikoro Utarapa ne Yesu Kiristo kon reihei ankushkerai echi kashpaotte ash na.
\v 7 Inambe gusu ne yakun, echi utara anak ne un eikoisamba kunip ne sekoro echi yaikota eraman ruwe ne: chi utara yaikota anak ne echi tumugeta okai rapoketa uottumashi ki ka shomoki nisa ruwe ne 
\v 8 gusu ne na: samata, oro sange shomoki no inan guru koro aep shomo chi e, koroka, echi tumuge un inan guru ne yakka iteki airamukurukuru kuni ne tokap ne yakka anchikara ne yakka monraige wa nuwap nisa ruwe ne:
\v 9 shomo uk kuni utara chi ne wa gusu an ambe shomo ne, koroka, echi utara anak un eikoisamba kuni ne, echi gusu aikoikarabe ne yaikara nisa ne ruwe ne a ambe ne na.
\v 10 Inambe gusu ne yakun, echi tumugeta okai ash rapoketa, tambe ikashpaotte ash nisa ruwe ne: â€” Inan guru ne yakka shomo monraige yakun, shinuma iteki ibe yak pirika.
\v 11 Inambe gusu ne yakun, echi tumugeta uottumashi iki hine pon no ka shomo monraige, koroka, katukari utara okai sekoro chi nu ruwe ne gusu ne na.
\v 12 Tane nei no okai utara mo no monraige wa yaikota koro aep ibe kuni ne Utarapa ne Yesu Kiristo oshiketa onishnishi wa kashpaotte ash ruwe ne.
\v 13 Koroka, echi utara gusu anak, iriwak utara, pirikap iki gusu iteki shingi yan.
\v 14 Nen ka tan kambi kata anuye wa an chi ki itak koitaknu shomoki guru an chiki, nei guru shirosh omare yan, aige, iteki echi aeyainikoroshmare kuni ne shomo shinuma tura yan.
\v 15 Yakka aepokba kuni guru ne sekoro iteki esanniyo, koroka, iriwak ne guru nei no epakashnu yan.
\v 16 Nei ta pakno nei wa ne yakka itomo koro Utarapa yaikota echi orun itomo irenga sange kuni akoramkoro. Utarapa obitta no okai echi utara tura no an kuni akoramkon na.
\v 17 Pauros ne kuani anak ne yaikota koro teke ani ekap an itak nuye na, nei ambe anak pishno ku sange kambi kata ku goro shirosh ne: nei no ku nuye ruwe ne.
\v 18 Chikoro Utarapa ne Yesu Kiristo kor'irenga obitta no okai echi utara tura no an kuni akoramkon na. 