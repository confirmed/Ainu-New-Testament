



G A R A T E A 



UN UTARA OTTA AOMANDE 



PAUROS NUYE KAMBI, 



\c 1 Ik. 

\v 1 (UTARA orowa no shomo ne, ainu ani shomo ne, koroka, Yesu Kiristo newa Shinuma rai-i orowa 
\v 2 no betopo-shiknure Michi ne Kamui ani) Apostoro ne akara Pauros newa en tura no an obitta no okai iriwak utara Garatea on karisia utara otta 
\v 3 kambi omande na: Chikoro Michi ne Kaniui kor' 
\v 4 irenga nei no tane okai wen ikiri orowa no un ohaitare kuni ne, chikoro katpak gusu yaikota yaiyange chikoro Utarapa ne Yesu Kiristo newa Michi ne Kamui orowa no irenga newa itomo echi utara gusu 
\v 5 anro: Shinuma otta shashuishiri wano shashuishiri pakno arakuru an a an. Amen.
\v 6 Kiristo kor'irenga otta echi hotuyekara Kamui orowa no tap korachi chashnu no echi utara shinnai no an pirika shongo gusu echi yaiatupte-i ku 
\v 7 enushkari ruwe ne; nei ambe anak ne moshima an ap shomo ne; koroka, echi keutum chiukopoyere Wa Kiristo koro shongo itasare utara okai ruwe ne. 
\v 8 Koroka, chi utara ne yakka, kando orowa no an hauturumbe ne yakka, echi orun chi eupaskuma okere pirika shongo moshima, nei moshima an pirika shongo eupaskuma chiki, nei guru aiyoitakushi an na. 
\v 9 Teeda chi ye korachi, tane shui ku ye, echi uk okere moshima an pirika shongo echi orun eupaskuma ki guru an chiki, shinuma anak aiyoitakushi an na. 
\v 10 Tane kuani anak ne utara onishnishi ruwe he an? Kamui onishnishi ruwe he an? shui, utara nupetnere kuni ambe ku hunara ya? Tane poka utara nupetnere ku ki chiki, Kamui usshiune guru shomo ku ne ruwe ne na. 
\v 11 Inambe gusu ne yakun, ku iriwak utara, en orowa no aeupaskuma pirika shongo gusu echi nure ash na, nei ambe anak ainu orowa no hetukup shomo ne ruwe 
\v 12 ne. Ainu orowa no shomo nei ambe ku uk, shui, shomo nei ambe ani a en epakashnu, koroka, Yesu Kiristo 
\v 13 en eramande gusu an ambe ne ruwe ne. Teeda Yudea un epakashi gusu ku ki buri echi nu nisa, kuani Kamui karisia epokba mashkin wa wende ruwe ne; 
\v 14 orowa, ekashi koro oina gusu ku keutum shi no seisek wa gusu, nei rapoke ku goro kotan un utara kasu no naa Yudea un epakashi otta ku aeyairamushinnere nisa 
\v 15 ruwe ne. Koroka, Kamui rengaice ku goro habo honibi wano en usa ande wa, oya utara tumugeta 
\v 16 eupaskuma kuni ne en oshiketa koro Poho nukare hine koro irenga ani en tak ita anak ne, nani kuani 
\v 17 kam newa kem tura ukoramkoro shomoki; shui, Yerusarem kotan ta okai en etokota Apostoro ne utara otta shomo ku hemesu ruwe ne; koroka, Arabia moshiri orota ku arapa; orowa shui, Damaskos kotan ta ku hoshipi nisa ruwe ne na. 
\v 18 Orowa, re pa okaketa Kepas hotanukara gusu Yerusarem kotan ta ku hemesu wa ashikne to ikashima wan to uturu shinuma tura ku riya nisa ruwe ne. 
\v 19 Koroka, Utarapa koro iriwak ne Yakob moshima ne chiki, moshima okai Apostoro shomo ku nukan nisa ruwe 
\v 20 tapan na. Tane ku nuye wa echi otta omande orushpe gusu, ingar'an, Kamui teksamata, shomo shunge ku 
\v 21 ki na. Nei okaketa Suria newa Kirikia kotan ta ku 
\v 22 ek. Awa, Kiristo otta an Yudea moshir'un karisia utara orowa no nei rapoketa shomo ku nanuhu 
\v 23 aeamkiri an na: koroka, teeda un epokba guru anak ne etokota wende aeishokoro orushpe tane eupaskuma 
\v 24 kor'an, sekor'an assuru nu nisa ruwe ne; aige, en gusu nei utara Kamui ramye nisa ruwe tapan na. 

\c 2 Ik. 

\v 1 Orowa, ine pa ikashima wan pa okaketa kuani Titus ne yakka ani wa Barnabas tura shui Yerusarem
\v 2 kotan orun ku hemesu nisa ruwe ne. Awa, ku oman-i anak ne a en nukare gusu ku oman nisa ruwe ne; aige, Oya utara tumugeta ku eupaskuma pirika shongo nei utara otta ku nure, koroka, pase ne aesanniyo utara otta arorokishne no ku nure, ikineipeka tambe anak kuani raka sak no shomo hoyupu kor'an hene ki, raka sak no shomo hoyupu 
\v 3 okere hene ki gusu ne na. Koroka, en tura no an Titus anak Herenes un guru ne a yakka okarituye 
\v 4 buri akire kuni shomo aki ruwe ne: nei ambe anak nuina no aahupte shunge iriwak utara gusu an ambe ne; nei utara un usshiune utara ne akara kuni ne, Kiristo Yesu otta chikoro rengaine an mondum nukara kuni gusu arorokishne no ahup nisa ruwe ne: 
\v 5 Pirika shongo oma sonep echi otta an kuni ne, nei utara otta shine pakihi pakno ka shomo chi utara koitaknu 
\v 6 nisa ruwe ne. Koroka, pase ne aesanniyo utara orowa (nei utara anak nekon a ambe ne a yakka, en gusu isam korachi ne: Kamui anak ainu ne nep koro shomo uk ruwe ne); nei pase ne aesanniyo utara anak nep ne yakka en kore shomoki 
\v 7 ruwe ne, sekoro, ku ye: koroka, shinnai kane, Petros otta okarituye buri akire utara gusu pirika shongo ashikkashimare korachi, shomo okarituye buri akire utara gusu nei pirika shongo a en shikkashimare ne 
\v 8 sekoro nei utara nukara chiki (inambe gusu ne yakun, okarituye buri akire utara gusu Petros otta iki Apostorone kara Kamui anak ne, Oya utara gusu en 
\v 9 otta iki wa en kara nisa ruwe ne na); orowa, en orun koropare an irenga nei utara nukara chiki, ikushpe ne aesanniyo wa an Yakob newa Kepas newa Yoannes anak ne iriwak ne kuni shimon tekehe en otta newa Barnabas otta koropare nisa ruwe ne, tambe anak nei utara okarituye buri akire utara otta paye, orowa, chi utara anak ne Oya utara otta paye ash kuni gusu 
\v 10 an ambe ne: ouse chi utara otek-sak utara eshkarun kuni ne nei utara kon rusui ruwe ne; nei no ka ki-hi anak kuani son no yuptek no ku iki ambe ne ruwe tapan na. 
\v 11 Koroka, Kepas anak ne Antiok kotan ta ek ita, shinuma akokatpakte kuni guru ne wa gusu kuani
\v 12 shinuma kopao nisa rawe ne. Inambe gusu ne yakun, Yakob orowa no utara araki etokota, shinuma anak ne Oya utara tura no ibe nisa ruwe ne: koroka, nei utara araki wa okai chiki shinuma okarituye buri akire utara ishitoma gusu, yaishietaye wa yaishinnaire 
\v 13 nisa ruwe ne. shui moshima okai Yudea un utara ne yakka shinuma tura kankapkapeka ambe iki nisa ruwe ne; Barnabas kankapkapeka akire pakno nei 
\v 14 utara iki nisa rawe ne na. Koroka, nei utara anak pirika shongo oma sonep nei no oapeka no shomo apkash ambe ka nukara chiki, obitta no okai nei utara kotchaketa Kepas otta ene ku itak-hi: — Aokai anak ne Yudea un guru a ne wa, Yudea un utara shomo ne no Oya utara korachi e an chiki, hemanda gusu, Oya utara anak Yudea un utara korachi okai kuni ne 
\v 15 e ki ya? chi utara anak ne katpak koro Oya utara 
\v 16 shomo chi ne wa, ashikore wano Yudea un utara chi ne ruwe ne, yakka, ainu anak tuitak ikip gusu aoapekare shomoki no ouse Yesu Kiristo eishokoro ari an ambe ani aoupekare ne sekoro chi eraman gusu, chi utara ne yakka tuitak ikip gusu shomo ne wa Kiristo eishokoro ari an ambe ani a un oupekare kuni ne Kiristo Yesu eishokon nisa rawe ne na. Inambe gusu ne yakun, inan kam aye yakka taitak ikip gusu 
\v 17 shomo aoupekare kusu ne gusu ne na. KoroKa, chi utara Kiristo otta aoapekare kuni chi hunara rapoketa, chi utara yaikota katpak koro utaia ne anukara chiki, Kiristo anak ne katpak hetukure gusu yaishieiwangere 
\v 18 guru ne ruwe he an? Oara shomoki ruwe ne. Kuani teeda ku isamka okaibe shui ku kara chiki, kuani ohaita guru ne sekoro a en yaiesanniyo ruwe ne. 
\v 19 Inambe gusu ne yakun, Kainui gusu ku ishu kuni ne, tuitak ankushkerai gusu tuitak epeka ku rai nisa ruwe 
\v 20 ne. Kuani Kiristo tura no utasa chikuni otta akotukka okere; yakka, ku ishu wa an; kuani shomo ne, koroka, en oshiketa Kiristo ishu ruwe ne: orowa, tane kam otta ku ishu inotu anak eishokoro ambe an gusu an ambe ne ruwe ne, nei ambe anak en omap wa en gusu yaiyange Kamui Poho gusu an ambe ne ruwe tapan 
\v 21 na. Kamui irenga shomo ku isamka: inambe gusu ne yakun, aoupekare ambe anak ne tuitak gusu an ambe ne chiki, Yesu raka-isam no rai nisa ruwe ne gusu ne na. 

\c 3 Ik. 

\v 1 Ramu-isambe Garatea un utara, echi koro shik samata Yesu Kiristo aande wa anukan no utasa chikuni otta araige, awa, echi shiren guru nen ne ruwe 
\v 2 he an? Tambe patek echi otta ku nu rusui, tuitak ikip gusu nei Ramat echi akore ruwe he an? Eishokoro 
\v 3 an shongo gusu akore ruwe he an? Nei oro pakno echi ramusakbe ne ruwe? Ramat gusu echi heashi 
\v 4 wa tane kam gusu echi aeramushinnere ya? Rakaisam no tap korachi poron no okaibe echi aramushitne ruwe he an? nei ambe son no raka-sakbe ne chiki. 
\v 5 Tambe gusu, echi orun Ramat kore, samata, echi tumta kirovo ikip iki Kamui anak ne tuitak ikip gusu nei ambe ki ya? eishokoro an shongo gusu shinuma nei ambe 
\v 6 ki ruwe he an? Abrabam anak ne Kamui eishokoro, aige, tambe anak shinuma gusu oupeka ambe ne sekoro 
\v 7 aesanniyo korachi poka ne ruwe ne. Tambe gusu, tambe uonnere yan, eishokoro ki utara anak ne, nei 
\v 8 utara anak Abrabam poho utara ne ruwe ne. Orowa, Kamui anak ne eishokor-i an ambe ani Oya utara oupekare kusu ne sekoro Kamui kambi-sosh teeda wano nukara gusu, — Aokai gusu obitta no okai moshiri uirup ikiri anak ne anukannukara kusu ne, — sekor'an pirika shongo ani etoko wano Abraham otta eupaskuma
\v 9 ki nisa ruwe ne. Tambe gusu, eishokor-i atte utara anak ne nei eishokoro ki Abraham tura anukannukara
\v 10 ruwe ne Inambe gusu ne yakun, tuitak ikip gusu iki utara anak ne obitta aiyoitakushi ambe choropoketa okai: tuitak kashiketa chieshinnuye wa an obitta no okaibe ki kuni ne, shomo nei okaibe otta obitta no okai utara anak pishno pishno aiyoitakushi an 
\v 11 —-sekoro anuye wa an ruwe ne gusu ne na. Kamui teksamata tuitak gusu nen ne yakka shomo aoupekare ari an ambe anak ne anukarape ne: inambe gusu ne yakan, aoupekare utara anak ne eishokor-i gusu ishu 
\v 12 kusu ne; orowa, tuitak anak ne eishokor-i gusu an ambe shomo ne; koroka, nei okaibe iki guru anak ne 
\v 13 nei ambe otta ishu kusu ne. Kiristo anak ne un gusu aiyoitakushi ambe ne akara gusu, tuitak gusu an iyoitakushi ambe orowa no un kikiraye nisa ruwe ne: inambe gusu ne yakun, ene chieshinnuye wa an: — chikuni kata aeokte obitta no okai utara pishno aiyoitakushi an na—-sekor'an itak anuye wa an ruwe 
\v 14 ne gusu ne na: tambe anak ne Kiristo Yesu oshiketa Abraham gusu an nukannukarabe Oya utara kata okai kuni gusu an ambe ne; tambe anak eishokor-i an gusu aeitakamkire an Ramat a un kore kuni gusu an ambe ne ruwe tapan na. 
\v 15 Iriwak utara, ainu ye-hi korachi ku itak ruwe ne: nei ambe anak ne ouse ainu ki uitaknup ne a yakka, iki aeramushinne chiki, nei ambe isamka hene ki, otta moshima okaibe kashiomare hene ki guru isam ruwe ne. 
\v 16 Eitakamkirep anak ne Abraham newa Abraham koro sanike otta aye nisa ruwe ne. Innep gusu aye korachi, koro sanike utara, ari an itak ani seenne ye, koroka, shinep gusu ye nei no, E koro sanike, ari an itak ani ye 
\v 17 ruwe ne, nei ambe anak ne Kiristo ne ruwe ne. Orowa, tambe ku ye; — Tu shine wan hotne pa ikashima wan e tu hotne paha okaketa ek tuitak anak ne aeikambaktep raka sakte kuni hoshiki no Kamui orowa no aashte 
\v 18 eitakamkirep isamka shomoki ruwe ne. Inambe gusu ne yakun, ruokake ambe anak ne tuitak an gusu ne okaibe ne chiki, eitakamkire an gosu shomo ne: koroka, Kamui anak ne eitakamkire ambe ani Abraham
\v 19 otta nei ambe koropare nisa ruwe ne na. Yakun, tuitak anak ne nekon a ambe ne ya? Gusu nei eitakamkire aki sanike ek pakno, ouhaita ambe an gusu kashiiyop ne ruwe ne; iyuturu oma guru ani Kamui hauturun guru orowa no aande nisa ruwe ne 
\v 20 na. Iyuturu oma guru anak ne shinep gusu an ambe shomo ne; koroka, Kamui anak shine Kamui 
\v 21 ne ruwe ne. Yakun, tuitak anak ne Kamui ki eitakamkirep epokba ruwe he an? oara shomo: inambe gusu ne yakun, shiknure eashkai tuitak akoropare wa okai chiki, son no ka un, oupeka ambe anak ne tuitak an 
\v 22 gusu an ap ne. Koroka, Yesu Kiristo eishokoro gusu an eitakamkirep anak ne eishokoro ki utara otta akoropare kuni ne, Kamui kambi-sosh anak obitta no okaibe otta chikokatpak kashiomare nisa ruwe ne na. 
\v 23 Koroka, eishokoro-i ek isam etokota, chi utara anak ne tuitak gusu a un shikkashima nisa, okake anukare kusu ne aeishokor-i otta a un koapa shi nisa ruwe ne. 
\v 24 Tambe gusu, tuitak anak ne eishokor-i ani a un oupekare kuni ne Kiristo otta un tura gusu an un 
\v 25 epakashnup ne ruwe ne. Koroka, tane anak ne eishokor-i ek wa an gusu, chi utara shomo un epakashnu 
\v 26 guru otta ko-okai. Inambe gusu ne yakun, obitta no okai echi utara anak ne Kiristo Yesu otta eishokor-i 
\v 27 an gusu Kamui poho echi ne. Echi utara tumugeta Kiristo otta Baptisma akore obitta no okai utara anak ne Kiristo yaitomchiure nisa ruwe ne gusu ne na. 
\v 28 Yudea un guru hene, Herenes un guru hene okai eaikap, ausshiune guru hene, rengaine an guru hene okai eaikap, okkai hene matnep hene okai eaikap ruwe ne: inambe gusu ne yakun, Kiristo Yesu otta obitta no okai echi utara anak ne shinep ne ruwe ne 
\v 29 gusu ne na. Orowa, Kiristo korobe echi ne yakun, Abrabam koro sanike echi ne, aige, eitakamkirep an korachi eikeshkoro utara echi ne ruwe tapan na. 

\c 4 Ik. 

\v 1 Koroka, tambe ku ye, eikeshkoro kuni guru anak ne nokan rapoketa, nep ne yakka koro Nishpa ne a 
\v 2 yakka usshiune guru echutko no an shomo ne: koroka, koro michi esanniyo paha epa pakno korobe shikkashimare guru newa epunginere guru orowa no 
\v 3 aesapanere wa an ruwe ne. chi utara ne yakka pon rapoketa moshiri gusu an isaika epakashi otta akousshiune wa okai nisa ruwe ne: koroka, epa kuni paha 
\v 4 epa chiki, Karaui anak ne koro Poho sange; Shinuma shiwentep orowa no hekatu, tuitak otta hekatu; 
\v 5 tambe anak ne tuitak otta okai utara kikiraye kuni gusu an ambe ne, chi utara anak poho ne akara kuni 
\v 6 gusu an ambe ne ruwe ne. Orowa, echi utara poho echi ne wa gusu, Kamui anak ne koro Poho kon Ramat chikoro keutum ta ahunge wa, Abba, Michibi, 
\v 7 yere nisa ruwe ne. Tambe gusu, eani anak ne naa tane usshiune guru shomo ne, poho e ne ruwe ne: orowa, poho e ne chiki, Kamui gusu eikeshkoro guru e ne ruwe ne. 
\v 8 Koroka, nei ita anak ne echi utara Kamui eamkiri shomoki wa, shomo Kamui ne okaibe otta ausshiunere 
\v 9 nisa ruwe ne: koroka, tane Kamui echi eamkiri, tane Kamui orowa no echi aeamkiri an hine, hemanda gusu, otta kanna-shui ausshiunere rusui katchak 
\v 10 aepange an isaika ambe otta koshikiru ya? echi utara anak ne toho enomi, chup enomi, unpa enomi, 
\v 11 paha enomi ruwe ne. Ikineipeka kuani raka-sak no echi utara gusu ku iki sekor'ambe ku shitoma ruwe ne. 
\v 12 Iriwak utara, echi utara en korachi okai kuni echi onishnishi ash, inambe gusu ne yakun, kuani anak 
\v 13 ne echi utara korachi ku an ruwe ne: koroka, ku kam otta katchak ushike an gusu, atpaketa echi otta pirika shongo ku eupaskuma nisa ruwe ne 
\v 14 sekoro echi eraman: orowa, ku kam gusu echi koramnukara ambe anak shomo echi etunne, shomo echi emaka nisa ruwe ne; koroka, Kamui hauturumbe korachi, Kiristo Yesu korachi echi utara en uk nisa 
\v 15 ruwe ne. Yakun, echi gusu an shinnunuke ambe neita an ruwe he an? Inambe gusa ne yakun, tap ku paweteshu ku ki-hi, echi eashkai chiki, echi utara anak ne yaikota koro shikibi oashinge wa en kore 
\v 16 kusu ne na. Son no ambe kuani echi nure ash 
\v 17 gusu, echi epokba guru ku ne ruwe he an? Nei utara anak ne shiarikiki no echi hunara ruwe ne koroka pirikap gusu shomo ki; echi utara nei guru hunara kuni gusu, nei utara anak ne echi soita 
\v 18 koapa shi rusui ruwe ne na. Ouse echi tura ku an ita patek shomo ne, koroka, ramma-kane pirikap gusu shiarikiki no hunara ambe anak ne pirika ruwe 
\v 19 ne. Ku goro nokan utara, Kiristo anak ne echi oshiketa akara pakno, shui, echi utara gusu unuwap 
\v 20 ku ki; ruwe un, tane echi tura no ku an wa ku hawe itasare rusui; echi utara gusu ku keutum utumashire ruwe ne gusu ne na. 
\v 21 Tuitak choropoketa okai rusui utara tambe en nure 
\v 22 yan, nei tuitak echi nu shomoki ruwe he an? Inambe gusu ne yakun, Abrabam anak ne tu po koro, shinen anak auitek-mat orowa no ashikore, shinen auitek shomo ne an mat orowa no ashikore nisa ruwe ne, sekor'ambe chieshinnuye wa an ruwe ne gusu ne na. 
\v 23 Koroka, auitek-mat orowa no ashikorep anak ne kam irenga gusu an ambe ne; nei shomo auitek an mat orowa no ashikorep anak eitakamkire an irenga gusu 
\v 24 an ap ne ruwe ne. Tapan okaibe otta aki maukushte ikip an: inambe gusu ne yakun, nei shiwentep anak ne tu aeuitaknup ne; shinen anak ne Sinai nupuri wano an wa ausshiune kuni poho bekatu, nei ambe 
\v 25 anak ne Hagar ne ruwe ne. Orowa, tan Hagar anak ne Arabia moshiri ta an Sinai nupuri ne wa tane an Yerusarem epeka ruwe ne; shinuma anak ne poho 
\v 26 tura ausshiune an ruwe ne gusu ne na. Koroka, rikta an Yerusarem anak ne ausshiune ambe shomo ne, 
\v 27 shinuma anak chikoro unu ne ruwe ne. Ene chieshinnuye wa an ruwe ne gusu ne na: —-
\pmo Po shikore shomoki po-sak guru nupetne yau; Nuwap shomoki guru hawe ashte yan; Inambe gusu ne yakun, yaikoan guru koro poho anak ne hoku koro guru koro poho kasu no naa inne ruwe ne gusu ne na. 
\v 28 Hetak, iriwak utara, Isaak korachi chi utara ne yakka eitakamkire an irenga gusu an poho chi ne 
\v 29 ruwe ne. Koroka, nei ita kam irenga gusu hetuku poho anak ne Ramat irenga gusu hetukup keshke 
\v 30 korachi, tane ne yakka ene ani ne ruwe ne. Yakka, Kamui kambi-sosh hemanda ye ya? Nei uitek-mat poho tura einaka yan: inambe gusu ne yakun, uitekmat koro poho anak ne shomo auitek an mat koro poho tura okaibe eikeshkoro shomoki gusu ne na. 
\v 31 Tambe gusu, iriwak utara, chi utara anak ne nei uitek-mat koro poho shomo chi ne, koroka nei shomo auitek an mat koro poho chi ne ruwe ne na. 

\c 5 Ik. 

\v 1 Son no rengaine an mondum ari an an ambe ani Kiristo anak ne un honnere nisa ruwe ne: tambe gusu, roshki wa iteki ausshiune an rekuchi orunbe gusu aeyaiusshiunere yan. 
\v 2 Ingara yan, kuani, Pauros anak ne echi otta ku ye, echi utara okarituye buri akire chiki, Kiristo anak ne 
\v 3 shomo echi pirikare kusu ne. Ruwe ne wa, nen ne yakka okarituye buri akire pishno pishno an gur'anak ne obitta no okai tuitak ki kunip ne sekoro ku ye 
\v 4 ruwe ne. Tuitak gusu aoupekare kuni esanniyo echi utara anak ne Kiristo orowa no aemakap ne, Kamui 
\v 5 irenga ebaitap ne ruwe ne na Inambe gusu ne yakun, chi utara anak ne chipachipa ki hine eishokor-i ani Ramat gusu oupeka ambe untere ruwe ne gusu 
\v 6 ne na. Kiristo Yesu oshiketa okarituye buri akire-hi hene, shomo okarituye buri akire-hi hene, epirikare shomoki; koroka, omap iki wa eishokor-i patek 
\v 7 epirikare ruwe ne. Echi utara anak ne pirika no hoyuppa nisa, awa, son no ambe shomo echi ki kuni 
\v 8 shinnetush guru nen ne ruwe? Tan onishnishi ambe anak ne echi hotuyekara ambe orowa no an ambe shomo 
\v 9 ne. Pon no pandane anak ne nei epunepushbe obitta 
\v 10 shipushkere ruwe ne. Echi utara anak ne shinnai no esanniyo shomoki kusu ne sekoro Utarapa gusa ku yainu ruwe ne; koroka, nen ne yakka echi chiukopoyere gur'anak ne nei akoipishi ambe sei kusu ne na. 
\v 11 Koroka, iriwak utara, kuani anak ne okarituye orushpe eupaskuma yakun, nep gusu tane ne yakka, a en keshke wa an a? Yak anak ne utasa chikuni gusu an 
\v 12 ureepetchiurep anak aisamka nisa ruwe ne na. Echi chiukopoyere utara anak ne echi orowa no paye kuni ku kon rusui ruwe ne. 
\v 13 Iriwak utara, echi utara anak ne rengaine an mondum akore kuni ne ahotuyekan nisa ruwe ne; awa, kam irenga gusu iteki nei a echi akore rengaine an mondum eiwange yan, koroka, omap ki wa gusu 
\v 14 uweutashpa uweyaiusshiunere yan. Inambe gusu ne yakun, tuitak ebitta, shine itak ani auweomare ruwe ne, nei ambe anak ene ani ne; Eani yaikota yaiomap korachi aota un guru omap yan, sekorobe ne. 
\v 15 Koroka, echi utara anak ne, uweutashpa uwekuba bemhem ki, uweibe hemhem ki chiki, ikineipeka, echi utara shomo utashpa uweaisamka kuni ne yaitubare yan. 
\v 16 Koroka, ene ku ye-hi: — Ramat otta apkash yan; yakun, kam gusu ibeporore ambe shomo echi uweomare 
\v 17 kusu ne. Inambe gusu ne yakun, kam anak ne ramat gusu ibeporore ki, orowa, ramat anak ne kam gusu ki ruwe ne gusu ne na; nei okaibe utashpa uweepokba ruwe ne gusu, echi ki rusuibe echi kara eaikap 
\v 18 ruwe ne. Koroka, echi utara anak ne Eamat an aani yakun, tuitak choropoketa echi okai shomoki ruwe ne. 
\v 19 Kam gusu iki ikip anak ne anukara wa an ruwe ne; aige, tapne an ruwe ne: — Hoiyop hene, ichakkere ambe hene, ramupekerep hene, potoki ko ongami 
\v 20 ambe hene, aesaman ambe hene, epokbap hene, upaore hene, ikoitupap hene, kinrakarabe hene, sakayo karabe hene, uwekoppa an ambe hene, Kamui orushpe ohoge yainu ambe hene, eyaitunnap ki ambe hene, ihoshki 
\v 21 ambe hene, iku-sakayo hene, nei no okaibe anak kam gusu iki ikip ne ruwe ne: tap okaibe gusu etokota echi nure ash korachi, irammakaka echi nure na, nei okaibe iki utara anak ne Kamui moshiri eikeshkoro 
\v 22 shomoki kusu ne na. Koroka, Ramat hetukure ibehe anak ne tambe ne ruwe ne; — Omap-hi hene, akopuntek ambe hene, itomo hene, ramushiporore ambe hene, ramubhauge-hi hene, pirika-hi hene, eishokor-i 
\v 23 atte ambe hene, ramushiroma ambe hene, yaishikkashima ambe hene ne ruwe ne: nei okaibe epokba 
\v 24 tuitak isam ruwe ne. Orowa, Kiristo Yesu koro utara anak ne kam hene, kam gusu an ayairamshitnere ambe newa ibeporore ambe tura utasa chikuni otta kotukka nisa ruwe ne na. 
\v 25 chi utara Ramat gusu ishu chiki, Ramat gusu 
\v 26 apkash ne yakka ki yanro. chi utara iteki yaiomonnure ki wa utashpa uweirushkare uweeyairamikashuie ki yanro. 

\c 6 Ik. 

\v 1 Iriwak utara, nen ka katpak ani aoshkoni guru an chiki, echi tumugeta an Ramat oma guru ramushiroma hine shinuma oupekare yan; yaikota iteki akoramnukara
\v 2 kuni ne yai yaitubare no ki yan. Uweutashpa koro ashikerep uweseire hine, Kiristo koro tuitak 
\v 3 uweomare yan. Orowa, nen ne yakka nep aramu ka shomoki ita yaikota yaiokkainere guru an chiki, 
\v 4 shinuma anak ne yaikokandama ruwe ne. Koroka, ainu pishno yaikota ki ikip uwandere yan, yakun, shinuma ouse yaikota gusu yaiomonnure ki, moshima 
\v 5 guru gusu shomo omonnure ki kusu ne na. Inambe gusu ne yakun, ainu pishno yaikota sei kuni aseirep sei kusu ne gusu ne na. 
\v 6 Itak gusu aepakashnu gur'anak ne, epakashnu ki 
\v 7 guru otta nep ne yakka pirika okaibe iki yan. Iteki yaikoshunge yan; Kamui akokandama aeaikap: ainu anak ne nep ne yakka etoita korachi nei ambe ka 
\v 8 nanke kusu ne gusu ne na. Yaikota koro kam gusu etoita gur'anak ne kam gusu muninbe nanke kusu ne; koroka, Ramat gusu etoita guar'anak, Ramat gusu otusashuishiri pakno an inotu nanke kusu ne na. 
\v 9 Orowa, pirikap iki gusu iteki yaishingere; inambe gusu ne yakun, ramurai shomoki chiki, paha epa ita nanke 
\v 10 kusu ne gusu ne na. Tambe gusu, ki kuni gusu an i an rapoketa obitta no okai utara gusu pirikap ki yanro; eishokor-i atte iri utara gusu makangane nei no ki yanro. 
\v 11 Nekon a poro ikiri ani yaikota ku tekehe ani echi 
\v 12 utara gusu ku nuye ambe ingara yan. Kam gusu iramasure ambe nukare kuni kon rusui obitta no okai utara anak ne okarituye buri echi kire ruwe ne; ouse nei utara Kiristo utasa chikuni gusu iteki aekeshke kuni 
\v 13 gusu nei no ki ruwe ne na. Okarituye buri akire utara poka yaikota tuitak shikkashima shomoki ruwe ne; koroka, echi otta koro kam gusu yaiomonnure kuni ne echi otta okarituye buri kire rusui ruwe ne. 
\v 14 Koroka, chikoro Utarapa ne Yesu Kiristo koro utasa chikuni gusu moshima oara shomo ku yaiomonnure ku ki na; nei ambe ani en gusu moshiri utasa chikuni otta akotukka, samata, moshiri gusu kuani utasa chikuni 
\v 15 otta akotukka nisa ruwe ne. Inambe gusu ne yakun, okarituye buri akire yakka gusu aepirikarep isama, shomo akire yakka aepirikare shomoki ruwe ne, koroka, ashiribe ne akara ambe anak epirikare ambe 
\v 16 ne. Tapan ikiri kari wa ikiri an no apkash obitta no okai utara kata ne yakka, Kamui koro Israeru kata ne yakka, itomo newa rampoken an kuni ku koramkoro. 
\v 17 Tewa no poka, nen ne yakka iteki en ramusarakkayan, inambe gusu ne yakun, Yesu koro kochihi ku netobake otta ku sei ruwe ne gusu ne na. 
\v 18 Iriwak utara, chikoro Utarapa ne Yesu Kiristo kor' irenga echi kon ramat tura no an kuni ku koramkon na. Amen. 
